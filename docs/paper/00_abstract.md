# Гібридний постквантовий протокол автентифікації на основі парольного ключового обміну OPAQUE з інтеграцією ML-KEM-768

---

## АНОТАЦІЯ

Протокол OPAQUE є найбільш безпечним представником асиметричних PAKE, проте його криптографічна основа — ключовий обмін 3DH на еліптичних кривих — вразлива до квантових атак за алгоритмом Шора. Стратегія "harvest now, decrypt later" робить цю загрозу актуальною вже сьогодні.

Запропоновано конструкцію Hybrid PQ-OPAQUE, в якій ML-KEM-768 (FIPS 203) інтегровано в потік 3DH як обов'язкову складову. Класичний ключовий матеріал від трьох операцій Діффі--Геллмана на Ristretto255 (96 байт) конкатенується зі спільним секретом ML-KEM-768 (32 байт) та обробляється HKDF-Extract (HMAC-SHA-512) із контекстно-залежною сіллю, що містить хеш транскрипту, включаючи постквантовий ключ та шифротекст.

Конструкція зберігає всі властивості OPAQUE (секретність паролю, forward secrecy, взаємну автентифікацію, стійкість до офлайн-перебору) та додає стійкість до квантових атак за AND-моделлю. Формальна верифікація: ProVerif 2.05 (5/5 запитів підтверджено, включаючи секретність при компрометації LTK сервера) та Tamarin Prover (8 лем, включаючи AND-model security). Протокол зберігає 3 повідомлення та 1.5 RTT класичного OPAQUE; overhead складає +2272 байти, зумовлений виключно артефактами ML-KEM-768. Обчислювальні витрати — 5.8 мкс на гібридний комбінатор; 99.8% латентності припадає на Argon2id.

**Ключові слова:** OPAQUE, парольний автентифікований ключовий обмін (PAKE), ML-KEM-768, постквантова криптографія, гібридний ключовий обмін, Ristretto255, HKDF, механізм інкапсуляції ключів, квантова стійкість, формальна верифікація, ProVerif, Tamarin Prover.
